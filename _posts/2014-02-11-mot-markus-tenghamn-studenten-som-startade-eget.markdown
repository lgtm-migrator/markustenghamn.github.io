---
layout: post
title:  "Möt Markus Tenghamn – studenten som startade eget"
redirect_from:
   - /mot-markus-tenghamn-studenten-som-startade-eget
date:   2014-02-11 12:31:30 +0100
categories: best domain registrar
description: Östsvenska Handelskammaren skrev nyligen en bok om projektet Kompetens för Tillväxt där jag var med och deltog. Ett trettiotal av alla projekt valdes och 2 av de projekten utfördes av mig. Jag fi...
---

**This post has been migrated and imported into different systems over the years, I have not had a chance to format this post so it may be hard to read but I have left it here as a reference.**

Östsvenska Handelskammaren skrev nyligen en bok om projektet Kompetens för Tillväxt där jag var med och deltog. Ett trettiotal av alla projekt valdes och 2 av de projekten utfördes av mig. Jag fick även en egen sida under rubriken "Möt Markus Tengham – studenten som startade eget" nedan följer texten för den sidan.

> Markus läser sista året på Datavetenskaplig linje, med inriktning mot mjukvaruutveckling, vid Mälardalens Högskola (MDH). Nyligen startade han sitt första aktiebolag, Anveto AB, men entreprenörsbanan inleddes redan som 17-åring med en webshop för trollerirekvisita.
> 
>   
> Han har helt klart entreprenörsblod i ådrorna, med en pappa som sålde egna bolaget till nya amerikanska ägare. Familjen flyttade
> 
>   
> med verksamheten till USA och bopålarna slogs ner i Houston, Texas. Här läste Markus på High School, därefter Computer Science och Business Accounting på Houston Community College. För tre år sedan bestämde han sig för att avbryta studierna i USA och bege sig tillbaka till Västerås för att läsa vid MDH. Redan som 13-åring började Markus att programmera och göra hemsidor. Intresset för internet, web och programmering gjorde att företag nr 2 som han startade, fokuserade på webhosting. Tillsammans med en kompis drev Markus detta amerikanska bolag från 2009 och bolaget finns fortfarande kvar men kompanjonen är utlöst. Under studierna på MDH fick han nys om projektet
> 
>   
> Kompetens för Tillväxt.
> 
>   
> 
> 
>   
> – En klasskompis tipsade min handledare om att jag var intresserad av, och kunde en del om, webparsing. Det blev starten till projektet åt Cleaning Services och sedan gick det av bara farten. Nästa spännande uppdrag gjorde jag åt Spindelfin, där vi utvecklade ett nytt interaktivt verktyg.
> 
>   
> 
> 
>   
> Markus tycker att båda projekten har lärt honom mycket och gett tillfälle att använda ny teknik och genomföra intressanta tester. Han köpte till och med en extra bok inom ämnet parsing, dvs konsten att hämta in information från relevanta webbplatser och bearbeta den.
> 
>   
> 
> 
>   
> – Arbetet med webparsing har gett mig många spännande affärsidéer. I mitt nya företag Anveto, kommer jag att arbeta med informationsinsamling från användare och genomföra användaranalyser. Kompetens för Tillväxt har gett mig ett bra kontaktnät och inblick i hur det är att arbeta med ”riktiga” företagskunder. Båda företagsuppdragen kommer att vara viktiga referenser för mig i det fortsatta arbetet, berättar Markus.
> 
>   
> 
> 
>   
> MDH nominerade Markus som kandidat till Östsvenska Handelskammarens stipendium Rising Star, som premierar unga talanger i regionen.
> 
>   
> 
> 
>   
> – Det var kul att få delta vid 100-årsjubileet med intressanta seminarier och jubileumsmiddag. Jag pratademed många olika företag och håller fortfarande kontakt med vinnaren, Sara Ångström, vid Linköpings universitet, berättar Markus.
> 
>   
> 
> 
>   
> Nu satsar han på att bli klar med sina studier vid MDH, en utbildning som han är mycket nöjd med. På frågan vad han ska bli när han blir ”stor” svarar han:
> 
>   
> 
> 
>   
> – Jag vill driva mitt eget bolag och kunna leva på det. Sedan skulle det förstås vara jättekul om det blir något riktigt stort av det...

  
 För att se hela boken så går det att ladda ner en PDF version [här](http://www.ostsvenskahandelskammaren.se/img/2013/12/12/2233479.pdf "Kompetens för Tillväxt"). Läs om mina uppdrag på sida 39 och 40. Texten om mig hittar man på sida 49.