---
layout: post
title:  "Entreprenöriell MDH-student i topp i stipendiekonkurrens"
redirect_from:
   - /entreprenoriell-mdh-student-topp-stipendiekonkurrens
date:   2013-09-03 17:07:08 +0100
categories: best domain registrar
description: Markus Tenghamn studerar andra året på Datavetenskapliga programmet. Under sin studietid har han startat fyra företag och är nu i färd med sitt femte. Han har även tagit fram iPhone-...
---

**This post has been migrated and imported into different systems over the years, I have not had a chance to format this post so it may be hard to read but I have left it here as a reference.**

> Markus Tenghamn studerar andra året på Datavetenskapliga programmet. Under sin studietid har han startat fyra företag och är nu i färd med sitt femte. Han har även tagit fram iPhone-appen för MDH:s schemasystem.  
>   
>  Markus placerade sig som topp tre i konkurrens om det stipendium som Östsvenska handelskammaren tilldelar unga talanger i regionen. Han nominerades utifrån sitt engagemang i projektet **Kompetens för tillväxt**.  
>   
>  Som projektarbete genomförde Markus med bravur ett uppdrag för företaget Cleaning Services, där han analyserade olika sätt att använda API och [webbparsning](http://sv.wikipedia.org/wiki/Parser "webbparsning") för att hämta information från webbplatser, ett arbete som resulterade i ett helt nytt verktyg för företaget. Cleaning Services var mycket nöjda och anlitade Markus för ytterligare tjänster. Nu genomför Markus sitt andra uppdrag inom Kompetens för tillväxt för företaget Spindelfin där han hjälper dem med en applikation för undervisning inom säkerhet. Markus är en kompetent, driven och entreprenöriell student med hjärtat på rätta stället.  
>   
>  "Markus har på ett otroligt professionellt sätt hjälpt oss i vår tillväxtfas genom att hjälpa oss realisera idéer vi aldrig annars hade haft möjlighet att genomföra. Under hela projektets gång har han varit otroligt tillmötesgående och använt sin spetskompetens för att räta ut våra frågetecken och för att lösa komplexa utmaningar. Vi fick definitivt hjälp av rätt person!".  
>  (Dan Laino, Cleaning Services)  
>   
> **Kompetens för tillväxt** Sörmländska företag har inom ramen för projektet Kompetens för tillväxt kunnat få hjälp med idéer och utvecklingsarbete av studerande vid MDH och vid Linköpings universitet. Som studerande har man på så vis fått möjlighet att arbeta med konkreta företagsprojekt inom ramen för sin utbildning, samtidigt som företagen fått tillgång till akademisk kompetens.  
>   
>  Kompetens för tillväxt drivs av Östsvenska Handelskammaren tillsammans med MDH, InnovationskontorEtt vid Linköpings universitet (Liu), Regionförbundet Sörmland och Almi Företagspartner.  
>   
>  För närvarande är ett tjugotal MDH-studenter engagerade i projektet, som avslutas under hösten. Inga nya arbeten påbörjas därför. Däremot är man som student välkommen att kontakta [Paula Nolander](http://www.mdh.se/personal/VisaPerson?fornamn=Paula&efternamn=Nolander) eller [Gabriella Mast Weggeman](http://www.mdh.se/personal/VisaPerson?fornamn=Gabriella&mellannamn=Mast&efternamn=Weggeman) för frågor kring studentsamarbeten. [Kompetens för tillväxt](http://www.ostsvenskahandelskammaren.se/img/2012/6/29/1660051.pdf)

  
 Inlägget ovän är taget från [http://www.mdh.se/mdh-nyheter/entreprenoriell-mdh-student-i-topp-i-stipendiekonkurrens-1.40897?l=sv\_SE](http://www.mdh.se/mdh-nyheter/entreprenoriell-mdh-student-i-topp-i-stipendiekonkurrens-1.40897?l=sv_SE "Entreprenöriell MDH-student i topp i stipendiekonkurrens")